क्रिकेट वर्ल्ड कप IND vs AFG :  रोहित शर्माची विक्रमांची बरसात, टीम इंडियाचा शानदार विजय - BBC News मराठीBBC News, मराठीथेट मजकुरावर जाविभागबातम्यामहाराष्ट्रभारतआंतरराष्ट्रीयव्हीडिओलोकप्रियबातम्यामहाराष्ट्रभारतआंतरराष्ट्रीयव्हीडिओलोकप्रियक्रिकेट वर्ल्ड कप IND vs AFG :  रोहित शर्माची विक्रमांची बरसात, टीम इंडियाचा शानदार विजयफोटो स्रोत, Getty Imagesफोटो कॅप्शन, रोहित शर्मा11 ऑक्टोबर 2023रोहित शर्माच्या झंझावाती खेळीच्या जोरावर भारतानं दिल्लीत अफगाणिस्तानविरुद्धच्या वन डे विश्वचषकाच्या सामन्यात भारतानं 8 विकेट्स राखून विजय साजरा केला. अफगाणिस्ताननं दिलेल्या 273 रन्सच्या लक्ष्यचा पाठलाग करताना रोहितनं धुवांधार शतक ठोकलं. रोहितनं 84 बॉल्समध्ये 16 चौकारआणि 5 षटकारांच्या मदतीनं 131 धावा केल्या आणि इशान किशनच्या साथीनं सलामीला 156 धावांची स्फोटक भागीदारीही रचली. त्यानंतर विराट कोहलीच्या साथीनं विराटनं 49 धावांची भागीदारी केली. विराटनं 55 धावांची नाबाद खेळी केली आणि भारताच्या विजयावर शिक्कामोर्तब केलं. श्रेयस अय्यरनंही नाबाद 25 धावा केल्या. फोटो स्रोत, Getty Imagesफोटो कॅप्शन, रोहित शर्मा, अफगाणिस्तानविरुद्धच्या सामन्यादरम्यानअफगाणिस्तानकडून केवळ रशिद खाननं दोन विकेट्स काढल्या. त्यानंच इशान किशन आणि रोहित शर्माला बाद केलं. पण रोहितनं तोवर विक्रमांची बरसात केली होती. रोहितची विक्रमी खेळीऑस्ट्रेलियाविरुद्ध सलामीच्या सामन्यात रोहित शून्यावर बाद झाला होता, पण अफगाणिस्तानविरुद्ध त्यानं  सगळ्या रन्स वसूल करून घेतल्या. रोहित शर्मा बोलिंगऐवजी बॅटिंगकडे वळला आणि टीम इंडियाचा 'हिटमॅन' कसा झाला, इथे वाचा.  रोहितनं अफगाणिस्तानविरुद्ध ठोकलेलं शतक हे पुरुषांच्या वन-डे विश्वचषकात कुठल्याही भारतीयानं ठोकलेलं सर्वात वेगवान शतक ठरलं आहे. सचिन तेंडुलकरला मागे टाकत वन डे विश्वचषकात सर्वाधिक शतकांचा विक्रम आपल्या नावे केला आहे. या स्पर्धेत रोहितच्या नावावर आता 7 शतकं जमा आहेत. त्यातली पाच त्यानं 2019 सालच्या विश्वचषकात ठोकली होती. या सामन्यात रोहितनं ठोकलेला तिसरा षटकार विक्रमी ठरला. रोहितच्या नावावर आता आंतरराष्ट्रीय क्रिकेटमध्ये सर्वाधिक षटकार ठोकण्याचा विक्रम नोंदवला गेला आहे. यापूर्वी हा विक्रम वेस्ट इंडिजच्या ख्रिस गेलच्या नावावर होता. गेलनं 553 षटकार लगावले होते.  कसोटी, वन डे आणि ट्वेन्टी20 या क्रिकेटच्या तिन्ही फॉरमॅटमध्ये मिळून रोहितनं एकूण 556 सिक्सर्स सोडले आहेत. रोहित शर्मानं वन-डे विश्वचषकात सर्वात जलद 1000 धावा करण्याच्या डेव्हिड वॉर्नरच्या विक्रमाची बरोबरी केलीय. या स्पर्धेत हजार धावा करणारा रोहित चौथा भारतीय आहे.त्याशिवाय रोहित आता वन-डे क्रिकेटमधील पॉवर प्लेमध्ये सर्वाधिक धावा करणारा भारतीयअफगाणिस्तानची झुंजार फलंदाजीत्याआधी कर्णधार हशमतउल्ला शाहिदी आणि अझमतउल्ला ओमारझाई यांच्या अर्धशतकांच्या जोरावर अफगाणिस्तानं 8 बाद 272 रन्सची नोंद केली.फोटो स्रोत, Getty Imagesफोटो कॅप्शन, हशमत आणि अझमतनं अफगाणिस्तानला सावरलं. सामन्यात 3 विकेट्स झटपट परतल्यावर हशमतउल्ला आणि ओमरझाईनं या जोडीनं चौथ्या विकेटसाठी 121 धावांची भागिदारी केली. अफगाणिस्तानच्या फलंदाजांनी एकदिवसीय क्रिकेटच्या इतिहासात भारताविरुद्ध केलेली ही पहिलीच भागिदारी आहे.  हशमतउल्लानं सर्वाधिक 80 धावा केल्या. तो बाद झाल्यानंतर अफगाणिस्तानच्या विकेट्स ठराविक अंतरानं पडल्या.भारताकडून बुमरा सर्वात यशस्वी गोलंदाज ठरला. त्यानं 39 धावा देत 4 विकेट्स घेतल्या. बुमराहची विश्वचषक स्पर्धेतील ही सर्वोत्तम कामगिरी आहे. हार्दिक पांड्यानं 2 तर शार्दूल आणि कुलदीपला प्रत्येकी 1 विकेट मिळाली. विराट आणि राहुल : 'धावा धावताना 25 वर्षं लग्नाला झालेल्या जोडप्या प्रमाणे ते एकमेकांची मनं ओळखतात’ 9 ऑक्टोबर 2023Ind vs Aus : के एल राहुल, विराट कोहलीची महत्त्वाची इनिंग, पण टीम इंडियासमोर ‘या’  समस्या9 ऑक्टोबर 2023वर्ल्ड कप IND vs AUS :  राहुल, विराटच्या झुंजार खेळी; भारतानं ऑस्ट्रेलियाला असं हरवलं... 8 ऑक्टोबर 2023नवीन, विराट आणि 'स्पोर्टिंग स्पिरिट'भारत विरुद्ध अफगाणिस्तान यांच्यातील सामन्यापेक्षा विराट कोहली आणि नवीन उल हक यांच्यातील लढतीची सर्वांना उत्सुकता होती.त्यामागचं कारण आहे विराट आणि नवीनमधला वाद. यावर्षी आयपीएलमध्ये रॉयल चॅलेंजर्स  विरुद्ध लखनौ सुपर जायंट्स या सामन्यात विराट आणि नवीन यांच्यात वाद झाला होता.  अफगाणिस्तानचा जलदगती गोलंदाज नवीन उल हक दहाव्या क्रमांकावर फलंदाजीला आला. तो मैदानात येताच दिल्लीतल्या प्रेक्षकांनी कोहली, कोहली असा गजर करण्यात सुरूवात केली.विराट कोहली फलंदाजीला आल्यानंतर नवीननं पुढं येत विराटशी हस्तांदोलन केलं. त्यानंतर विराटनंही नवीनची पाठ थोपटली. या दोघांच्या खिलाडू वृत्तीला स्टेडियममध्ये उपस्थित असलेल्या प्रेक्षकांनी टाळ्या वाजवून दाद दिली.हार्दिक पंड्याचा वाढदिवसफोटो स्रोत, Getty Imagesफोटो कॅप्शन, हार्दिकचा वाढदिवसभारताचा स्टार ऑलराऊंडर हार्दिक पंड्याचा 11 ऑक्टोबर हा वाढदिवस. भारत आणि अफगाणिस्तान सामन्याआधी हार्दिकचा वाढदिवस साजरा करण्यात आला. हार्दिकनं मैदानावर केक कापला, तेव्हा माजी क्रिकेटर गौतम गंभीरही तिथे होता. आपण वाढदिवसाच्या दिवशी पहिल्यांदाच मॅच खेळत असल्याचं हार्दिकनं सांगितलं. हेही नक्की वाचाऑलिम्पिकमध्ये क्रिकेट कधी खेळण्यात आलं होतं? यामधे कोणाला गोल्ड मेडल मिळालेलं?10 ऑक्टोबर 2023वर्ल्ड कप : पाकिस्तानचा श्रीलंकेवर शानदार विजय,टीम इंडियासाठी हे खेळाडू धोक्याची घंटा?10 ऑक्टोबर 2023क्रिकेट वर्ल्ड कप : स्पर्धेतले दहा संघ कोणते आहेत?4 ऑक्टोबर 2023हा व्हीडिओ पाहिलात का?(बीबीसी न्यूज मराठीचे सर्व अपडेट्स मिळवण्यासाठी आम्हाला YouTube, Facebook, Instagram आणि Twitter वर नक्की फॉलो करा.'गोष्ट दुनियेची', 'सोपी गोष्ट' आणि '3 गोष्टी' हे मराठीतले बातम्यांचे पहिले पॉडकास्ट्स तुम्ही Gaana, Spotify आणि Apple Podcasts इथे ऐकू शकता.)संबंधित विषयअफगाणिस्तान क्रिकेट टीमभारत क्रिकेट टीमक्रिकेटक्रिडामोठ्या बातम्याअजय जडेजा : मॅच फिक्सिंगचा वाद, 5 वर्षांची बंदी आणि आता अफगाणिस्तानच्या टीमचे मेंटॉर2 तासांपूर्वीसीलँड : दोन खांबांवर उभा असलेला देश, ज्यांचा स्वतःचा झेंडा, राष्ट्रगीत आणि फुटबॉल टीमही आहे1 तासापूर्वीमनोज जरांगेना गिरीश महाजनांचा फोन; म्हणाले, तुमच्या हातून चांगलं काम होतंय थोडं थांबा1 तासापूर्वीबीबीसी मराठी स्पेशलराजगड : शिवाजी महाराजांनी हा किल्ला मुघलांशी तह करतानाही सोडला नाही, पण इथून राजधानी का हलवली?9 ऑक्टोबर 2023'कोणीतरी फोन करुन सांगितलं की पूर येतोय, लाईटही गेली; सगळीकडे काळाकुट्ट अंधार झाला'13 ऑक्टोबर 2023भारतीयांना नग्न फोटोंच्या माध्यमातून ब्लॅकमेल करणाऱ्या जीवघेण्या स्कॅमचा बीबीसीकडून पर्दाफाश 11 ऑक्टोबर 2023लंडनहून आणली जाणारी वाघनखं शिवाजी महाराजांची? ती इंग्लंडला कोणी आणि कशी नेली? 3 ऑक्टोबर 2023बी. पी. मंडल : ज्यांच्यामुळे ओबीसींना आरक्षण मिळालं, पण ते पाहायला मात्र मंडल हयात नव्हते  15 सप्टेंबर 2023सर्वाधिक वाचलेले1दोन भाऊ रात्री दागिने चोरून पुरून ठेवायचे आणि नंतर आई ते बँकेत ठेवून यायची2डॉ. बाबासाहेब आंबेडकर : हिंदू धर्म सोडून बौद्ध धर्म स्वीकारताना दिल्या होत्या 'या' 22 प्रतिज्ञा3अजय जडेजा : मॅच फिक्सिंगचा वाद, 5 वर्षांची बंदी आणि आता अफगाणिस्तानच्या टीमचे मेंटॉर4शम्मी कपूरचा मुलगा आदित्य राजने वडिलांच्या अफेअर्सचे गुपित केले उघडशेवटचा अपडेट: 28 एप्रिल 20225हिप्पी ट्रेल : केस न कापणे, ड्रग्ज, लैंगिक स्वातंत्र्य...बंडखोरांची ही चळवळ कशी सुरू झाली?6भटके कुत्रे माणसांवर हल्ला का करतात? त्यांच्यापासून बचाव कसा करावा?7पराग देसाई : चहा कंपनीच्या लोगोत 'वाघ-बकरी' असण्याचं महात्मा गांधी कनेक्शन8गिरनारचा इतिहास : महाभारताच्या हजारो वर्षांपूर्वी या पर्वताला जन्म देणारं असं काय घडलं?9गिअर, पेडल, सीट आणि दगडी जातं वापरून बनवलेली पिठाची गिरणी, जी विजेशिवाय चालते  10पद्मदुर्ग : जंजिरा पडला नाही, पण शिवरायांनी  सिद्दीला रोखण्यासाठी जंजिऱ्याच्या उरावर बांधला हा जलदुर्गBBC News, मराठीतुम्ही बीबीसीवर विश्वास ठेवू शकता कारणवापराच्या अटीगोपनीयतेचं धोरणकुकीजबीबीसीशी संपर्क साधााDo not share or sell my info© 2023 BBC. बीबीसी बाह्य इंटरनेट साइट्सच्या सामग्रीसाठी बीबीसी जबाबदार नाही. बाह्य लिंक्सबद्दल आम्हाल काय वाटतं? इथे वाचा. बाह्य लिंक्सबद्दल आम्हाल काय वाटतं? इथे वाचा.