EURO 2032'nin Türkiye ve İtalya ev sahipliğinde düzenlenmesi ülke futbollarına ne katabilir? - BBC News TürkçeBBC News, Türkçeİçeriğe götürKategorilerHaberlerTürkiyeRusya-Ukrayna SavaşıEkonomiSağlıkBilimTeknolojiHaberlerTürkiyeRusya-Ukrayna SavaşıEkonomiSağlıkBilimTeknolojiEURO 2032'nin Türkiye ve İtalya ev sahipliğinde düzenlenmesi ülke futbollarına ne katabilir?Kaynak, Getty ImagesHaber bilgisiYazan, Övgü Pınar ve Burak AbatayUnvan,  BBC TürkçeBildirdiği yer  Roma & İstanbul10 Ekim 2023Güncelleme 13 Ekim 2023Avrupa Futbol Federasyonları Birliği (UEFA), Türkiye ve İtalya’nın 2032 Avrupa Futbol Şampiyonası (EURO 2032) için yaptığı ev sahipliği başvurusunu kabul etti. İki ülke turnuvayı ortaklaşa düzenleyecek.EURO 2028 de İngiltere ve İrlanda tarafından düzenlenecek.Türkiye Futbol Federasyonu (TFF) Başkanı Mehmet Büyükekşi, "Cumhuriyetimizin ve TFF'nin 100. yılını Avrupa Futbol Şampiyonası ile taçlandırdık" dedi.Türkiye 2028 ve 2032 turnuvalarının ikisine birden aday olmuştu. Ancak Türkiye, İtalya ile EURO 2032 için ortaklıkta anlaştıktan sonra bu başvurunun değerlendirmeye alınmasıyla, EURO 2028 başvurusundan çekilmişti.Geçen yıl UEFA Şampiyonlar Ligi finaline ev sahipliği yapan Türkiye, daha önce herhangi bir büyük futbol turnuvası düzenlemedi.Haberin başlığını atlayın ve okumaya devam edinÖnerilen haberlerTürkiye, EURO 2028 veya EURO 2032'nin ev sahibi seçilebilir mi? İtalya basınında Türkiye'yle EURO 2032 ortaklığı: ‘Sorun bizim için  stadyumlar, onlar için insan hakları’Fransız futbolcu Pogba, doping kullandığı suçlamasıyla geçici süreyle futboldan men edildiTürkiye ve İtalya EURO 2032’yi beraber düzenlemek için UEFA’ya ortak başvuru kararı aldıHaberin sonuSon Avrupa şampiyonu İtalya, 1968 ve 1980'de Euro'ya ev sahipliği yaptı. Roma'daki Stadio Olimpico, EURO 2020'nin oynandığı stadyumlar arasındaydı.Türkiye Futbol Federasyonu (TFF) tarafından yapılan yazılı açıklamada, "İtalya ve Türkiye büyük bir tutku ve bağlılıkla çalışarak 2032 yılına kadar taraftarlara en üst düzey Avrupa Şampiyonası deneyimini sunmak için yoğun bir işbirliği içinde olacaktır" ifadelerine yer verildi.İki ülke futbol federasyonu tarafından yapılan sunumda, turnuvanın mottosu "Play as One" (Birlikte Oyna) olarak açıklandı.Turnuvada Türkiye'nin elçisi eski Türkiye milli takımı kalecisi Volkan Demirel; İtalya'nın elçisi ise Demirel'in mevkidaşı Gianluigi Buffon oldu. İki kaleci de İsviçre'nin Nyon şehrinde düzenlenen törene katıldı.Onar stadyum UEFA'ya bildirildiHer iki ülke futbol federasyonu da UEFA'ya turnuva için onar tane aday stadyum bildirdi.Bu stadyumlar arasından beşer tanesi turnuvaya ev sahipliği yapacak.Aday stadyumlar şöyle:İtalyaMilano: Stadio San Siro - Giuseppe MeazzaRoma: Stadio OlimpicoBari: Stadio San Nicola (yenilenecek)Napoli: Stadio Diego Armando Maradona (yenilenecek)Floransa: Stadio Artemio Franchi (yeni stadyum)Torino: Juventus StadiumGenova: Stadio Luigi Ferraris (yenilenecek)Verona: Stadio Marcantonio Bentegodi (yenilenecek)Bologna: Stadio Renato Dell’Ara (yeni stadyum)Cagliari: Stadio Sant’Elia (yeni stadyum)Türkiyeİstanbul: Atatürk Olimpiyat Stadyumu (yenilenecek)Ankara: New Ankara Stadyumu (yeni stadyum)İstanbul: Ali Sami Yen Stadyumuİstanbul: Sükrü Saraçoglu StadyumuBursa: Timsah ArenaTrabzon: Şenol Güneş Spor Kompleksi Konya: Konya Metropolitan StadyumuGaziantep: Gaziantep Kalyon StadyumuEskişehir: Eskişehir StadyumuAntalya: Antalya Stadyumu Türkiye için neden önemli?BBC Türkçe'ye konuşan spor editörü Zübeyde Özcan, Dünya Kupası’na tarihinde iki kez gidebilmiş, ilk Avrupa Şampiyona’sına 1996’da yer alabilmiş Türkiye için “ev sahibi” sıfatının özellikle altyapı organizasyonu ve Türk oyuncu havuzundaki gelişim için ciddi önem arz ettiği görüşünde.Özcan bunu, “Ev sahibi olmak, sadece teknik altyapıda gelişim sorumluluğunu değil ülke futbolunda da bir organizasyon ve plan sorumluluğunu getiriyor” sözleriyle açıklıyor.Tivibu Spor Editörü Murat Çolakoğlu, Türk milli takımının uzunca bir süredir turnuva performanslarının hayalkırıklığı yarattığını, bu nedenle de Türkiye’nin turnuvaya doğrudan katılımı açısından bile ev sahipliğinin önemli olduğunu söylüyor.Dokuz yıllık süreç içerisinde iyi bir planlama yapılmasının, özellikle bir süredir ülke futbolunun büyük sorunlarından biri olarak gösterilen zemin probleminin de önüne geçmek için iyi bir fırsat olacağını belirten Çolakoğlu, “Çünkü turnuva öncesinde gözler sizin üzerinizde olacak. Oynanılacak stadyumlar devamlı izlenecek. Bunun için iyi bir halkla ilişkiler süreci gerekiyor” diyor.Kaynak, UEFA"Türkiye’nin futbol altyapısı daha avantajlı"İtalya Spor Bakanı Andrea Abodi, EURO 2032’yi Türkiye ile birlikte düzenleyecek olmanın hem katılımcı kentler hem de ülkeler arasındaki ilişkiler açısından bir fırsat teşkil edeceğini söyledi. Ansa ajansına açıklama yapan Abodi, "Euro 2032, yalnızca etkinliğe doğrudan katılan şehirlerde değil, bu etkinlikten çok önce de olumlu kalıtlar yaratacak büyük bir fırsat’’ dedi.İtalyan Bakan, şampiyonaya ev sahipliği yapmanın turizm açısından olumlu etkiler sağlamasının yanı sıra ‘’barış yararına siyasi ilişkilerin geliştirilmesine de katkıda bulunmasını umduğunu"  söyledi.İtalya’da Türkiye ile ortak ev sahipliği projesi, özellikle böyle bir turnuva için yeterli düzeyde stadyum eksikliği ve altyapı sorunları bağlamında değerlendiriliyor. Türkiye’nin futbol altyapısının daha avantajlı durumda olduğu vurgulanıyor.İtalya Spor Bakanı Abodi  şampiyonaya hazırlık amacıyla altyapının geliştirilmesine siyasi iktidarın destek olacağını söyledi. Bakan, ‘’Futbol federasyonuna tam destek vereceğiz. Hedefimiz altyapıyı, yönetim modelini ve taraftarlarla ilişkilerimizi geliştirmek’’ dedi.Zübeyde Özcan da ortaklıkta Türkiye'nin stadyumlar konusunda ağır bastığını belirterek, "İtalya'nın ortak organizasyon teklifi kabul edilmese Türkiye’nin turnuvayı tek başına düzenleme şansı yüksekti” görüşünü savunuyor.Kaynak, TFF"Bu bizim için tarihi bir dönüm noktası"İtalya Futbol Federasyonu (FIGC) Başkanı Gabriele Gravina da İtalya’nın yıllardır bu hedef için uğraştığını belirterek, ‘’Bu bizim için tarihi bir dönüm noktası’’ dedi.  Sky Sport24 kanalına konuşan Gravina, "1990’dan beri böylesine önemli bir futbol turnuvasını düzenleme şansımız olmamıştı’’ dedi ve bu şampiyonayla İtalya’nın ‘’büyük organizasyon ve yönetim kapasitesini’’ gösterme şansı elde ettiğini vurguladı.Gravina ayrıca Türkiye ile ortaklık konusunda da, "Futbol bir etkileşim aracı, her türlü bariyeri yıkan kültürel bir fenomen olmalı ve bu şampiyona da bu açıdan Avrupa düzeyindeki en önemli fırsatlardan biri" diye konuştu."İtalya ile ortaklık estetik ve PR açısından önemli"Tivibu Spor Editörü Murat Çolakoğlu, Türkiye’nin İtalya’ya göre turnuva ev sahipliği konusunda tecrübesiz durmasına karşın final maçları konusunda başarılı sınavlar verdiğini belirtiyor.Ancak Avrupa Şampiyonası’nın bir aylık bir takvime yayıldığını bu nedenle daha farklı bir süreci beraberinde getireceğini belirten Çolakoğlu, “İtalya ile birlikte bu işi yapmanın en güzel artısı sanatsal, estetik ve PR açısından olacaktır” diyor.Türkiye, daha önce hiçbir büyük futbol turnuvasına ev sahipliği yapmasa da, bazı final müsabakalarını düzenledi.2005 yılında İstanbul Atatürk Olimpiyat Stadı'nda Şampiyonlar Ligi finali, 2009 yılında Fenerbahçe Şükrü Saracoğlu Stadyumu'nda UEFA Kupası Finali, 2019 yılında Vodafone Park Stadı'nda UEFA Süper Kupa Finali ve son olarak da geçen sene Şampiyonlar Ligi Finali Atatürk Olimpiyat Stadyumu'nda oynandı.Öte yandan Çolakoğlu, İtalya-Türkiye ortaklığının iki ülke turizmine de büyük katkılar sunabileceğini ifade ediyor.Türk futboluna ne katabilir?Çolakoğlu, Türk futbolunda geçmişte genç kategorilerde elde edilen başarıların bir süredir gelmediğini, turnuva ev sahipliği yapmanın genç oyuncuların keşfi ve A Milli Takım seviyesine gelmeden önce de ulusal seviyede tecrübe kazanmaları için fırsat olabileceği düşüncesinde:“Voleybol bu konuda örnek alınabilir. Çok genç bir jenerasyon oynaya oynaya dünyanın zirvesine çıktı. Futbolda da benzer bir şey olmalı ve gençlerin sistematik bir biçimde milli takım seviyelerinde oynaması gerekiyor. Ev sahipliği güzel ama bunun altının doldurulması gerekiyor. Çünkü turnuva katılımlarımız ev sahipliği nezdinde değil, yetenekli futbolcuların birlikte başarılar elde etmesiyle olmalı.”2022 Dünya Kupası’nda Fas’ın yarı finale çıkmasının tesadüf olmadığını hatırlatan Özcan, Fas Futbol Federasyonu’nun lejyoner oyuncuları milli takıma kazandırma projesini örnek veriyor:“Avrupa’da oynayan Faslı futbolcuları ülke futboluna kazandırmak hedeflendi ve bu doğrultuda bir dizi çalışma başlatıldı. Achraf Hakimi, Hakim Ziyech, Sofyan Amrabat, Noussair Mazraoui gibi birçok isim ülkelerinin milli takımlarını tercih etti. “Öyle ki 2022’deki kadroda bulunan 26 futbolcunun 14 tanesi ülke dışında doğmuş isimlerdi. Fas Futbol Federasyonu bu projeyle Avrupa’da bulunan göçmen Faslı futbolcu cevherini işlemiş oldu.”Özcan, Türkiye'nin teknik alt yapıyı sağlama sorumluluğu kadar oynadığı futbolla da göz doldurma sorumluluğu olduğunu söylüyor:"‘Elaleme madara olmayalım’ bakış açımız burada bir işe yarayabilir.”Şehirler 2026'ya kadar belirlenecekTFF Başkanı Büyükekşi, EURO 2032 ev sahipliğinin iki ülkenin sadece futbola olan tutkularının değil, aynı zamanda uluslararası işbirliğini teşvik etme konusundaki güçlü taahhütlerinin de bir kanıtı olduğunu söyledi ve şöyle devam etti:"Türkiye'nin zengin futbol tarihi, İtalya'nın futboldaki köklü mirasıyla birleştiğinde, Avrupa ve dünyanın dört bir yanındaki taraftarlar için heyecan verici ve unutulmaz bir turnuva olacağına inanıyorum."Türkiye daha önce EURO 2008'e Yunanistan ile ortak, EURO 2012, EURO 2016 ve EURO 2024'ü düzenlemek için tek başına adaylık başvurusu yapmıştı.EURO 2032, İtalya ve Türkiye arasında eşit olarak dağıtılacakİki ülke 2026'ya kadar aday şehirleri kesinleştirecek. Eleme grubu ve final turnuvası kuralarının nerede düzenleneceği, açılış ve final maçlarının nerede oynanacağı gibi konuları da yine bu tarihe kadar karara bağlayacak.İlgili KonularAvrupaSporFutbolTürkiyeİtalyaİlgili haberlerTürkiye ile EURO 2032 ortaklığı İtalya basınında: Katar benzetmesi ve insan hakları eleştirileri29 Temmuz 2023Manşet haberErdoğan: Hamas terör örgütü değil,  kurtuluş ve mücahitler grubudur11 dakika önceCANLI , İsrail BM yetkililerine vize vermeyeceğini açıkladı7 Ekim 2023AYM'den Can Atalay için 'hak ihlali' kararı9 dakika önceSeçtiklerimizHamas'ın serbest bıraktığı rehinelerden Yocheved Lifschitz: Kaçırılırken cehennemi yaşadım, sonra bize iyi davrandılar24 Ekim 2023Gazze'de El-Ehli Hastanesi'ndeki patlamayla parçalanan aileler: 'Hepimiz, çocuklar için en güvenli yer olduğunu düşündük'  24 Ekim 2023IŞİD Hamas'a nasıl bakıyor, İsrail'in benzetmesi gerçeği yansıtıyor mu?  24 Ekim 2023Hamas-İsrail savaşında arada kalan Taylandlı işçiler24 Ekim 2023Türkiye’nin İsrail-Filistin sorununun çözümü için önerdiği garantörlük modeli dünyada nasıl algılandı?24 Ekim 2023En çok okunanlar1Hamas'ın serbest bıraktığı rehinelerden Yocheved Lifschitz: Kaçırılırken cehennemi yaşadım, sonra bize iyi davrandılar2Erdoğan: Hamas terör örgütü değil,  kurtuluş ve mücahitler grubudur3HEDEP’de yeni yönetim belli oldu: Eski İHD Başkanı Öztürk Türkdoğan ve sanatçı Kerem Fırtına da MYK’ya girdi4AYM'den Can Atalay için 'hak ihlali' kararı5IŞİD Hamas'a nasıl bakıyor, İsrail'in benzetmesi gerçeği yansıtıyor mu?  6Antik papirüsteki ilk kelime yapay zeka teknolojisiyle deşifre edildi 7Türkiye’nin İsrail-Filistin sorununun çözümü için önerdiği garantörlük modeli dünyada nasıl algılandı?8Kıvanç Talu hakkındaki dolandırıcılık iddiaları bize ne anlatıyor?9İngiltere'de ana muhalefet lideri Starmer, Gazze ablukası sözleri nedeniyle partinin Müslüman vekilleri ile bir araya geliyor10İngiliz uzmanlardan çağrı: İnsan gelişiminin sırlarını çözmek için,  embriyo yetiştirme süresi 28 güne çıkarılmalıBBC News, TürkçeNeden BBC'ye güvenebilirsinizKullanım koşullarıGizlilik politikasıÇerezlerBBC'ye ulaşDo not share or sell my info© 2023 BBC. BBC, link verilen internet sitelerinin içeriğinden sorumlu değildir. Link verilen internet sitelerine yaklaşımımız.